---
title: Microsoft 365 İş Ekstra’ya Genel Bakış
f1.keywords:
- NOCSH
ms.author: efrene
author: efrene
manager: scotv
ms.date: 9/20/2018
audience: Admin
ms.topic: conceptual
ms.service: o365-administration
localization_priority: Normal
ms.collection:
- Adm_O365
- M365-subscription-management
- TRN_SMB
ms.custom:
- Adm_O365
- Core_O365Admin_Migration
- MiniMaven
- MSB365
- OKR_SMB_M365
- TRN_M365B
- OKR_SMB_Videos
- seo-marvel-mar
- AdminSurgePortfolio
search.appverid:
- BCS160
- MET150
ms.assetid: 496e690b-b75d-4ff5-bf34-cc32905d0364
description: Office üretkenlik uygulamalarını ve işletmeniz için sanal tehlikelere karşı gelişmiş korumayı içeren bir abonelik hizmeti olan Microsoft 365 İş Ekstra hakkında bilgi edinin.
ms.openlocfilehash: a355c9856ead4a66f6876cc7cb5aa8eb469d7f12
ms.sourcegitcommit: ff20f5b4e3268c7c98a84fb1cbe7db7151596b6d
ms.translationtype: HT
ms.contentlocale: tr-TR
ms.lasthandoff: 05/06/2021
ms.locfileid: "52244866"
---
# <a name="overview-of-microsoft-365-business-premium"></a>Microsoft 365 İş Ekstra’ya Genel Bakış

## <a name="what-is-microsoft-365-business-premium"></a>Microsoft 365 İş Ekstra nedir?

Microsoft 365 İş Ekstra (eski adıyla Microsoft 365 İş), 300’den az çalışanı olan işletmeler için kapsamlı bir abonelik hizmetidir. Sevdiğiniz Office üretkenlik uygulama ve hizmetleri ile Microsoft Teams gibi iş birliği araçlarını gelişmiş güvenlik ve cihaz yönetimi özellikleriyle birleştirir.

Microsoft 365 İş Ekstra’ya hızlı bir genel bakış için bu videoyu izleyin.<br><br>

> [!VIDEO https://www.microsoft.com/videoplayer/embed/RE2mhaA] 
  
Bu videoyu faydalı bulduysanız, [küçük işletmelere ve Microsoft 365’i ilk kez kullananlara yönelik eğitim serisinin tamamına göz atın](../business-video/index.yml). 

Microsoft 365 İş Ekstra, en fazla 300 lisans için uygundur. Daha fazla lisansa ihtiyacınız varsa daha fazla bilgi için [Microsoft 365 Kurumsal](../enterprise/index.yml) belgelerine göz atın.

Tüm özellik listesi için [Microsoft 365 İş Ekstra hizmet açıklamasına](/office365/servicedescriptions/microsoft-365-service-descriptions/microsoft-365-business-service-description) göz atın.
  
## <a name="small-business-security-needs"></a>Küçük işletmelerin güvenlik ihtiyaçları

İşletme verilerinizin güvenliği çeşitli şekillerde ihlal edilebilir. Siz ve kullanıcılarınız, risk altındaki kimlik bilgileriyle oturum açtığınızda ya da şirket verilerini farklı cihaz ve uygulamalarda görüntülediğinizde, işletmenizin güvenliğini riske atabilirsiniz. Başka bir deyişle, işletmenizi riske atan faktörler şunlardır:

- Risk altındaki veya zayıf oturum açma kimlik bilgileri.
- Zayıf bir PIN’i olan risk altındaki bir cihaz veya kullanıcıya ait bir cihaz.
- İşletmenizin verilerini kişisel uygulamalarına kopyalayabilen/yapıştırabilen/kaydedebilen kullanıcılar.
- Güvenliği zayıf olan üçüncü taraf uygulamalar yükleyen ve kullanan kullanıcılar.
- Hassas verileri paylaşma, kimlik avı denemeleri, kötü amaçlı yazılım gibi e-posta açıkları.
- Hassas bilgiler içeren belgelere erişmemesi gereken kişilerin bu belgelere erişmesi.

Microsoft 365 İş Ekstra, bu örneklerin her birinde verilerinizin korunmasına yardımcı olur. Aşağıdaki şekilde, iş verilerinizi koruyan güvenlik özellikleri ayrıntılı olarak verilmiştir.

![M365B'nin işletmenizi nasıl koruduğunu gösteren bir şekil.](../media/m365businessvalueadd.png)

## <a name="how-your-data-and-devices-are-protected"></a>Verileriniz ve cihazlarınız nasıl korunur?

Microsoft 365 İş Ekstra, tehditlere karşı şu şekilde **koruma** sağlar:

- Güvenli olmayan web sitelerini engellemek için e-posta ve belgelerdeki bağlantıları gerçek zamanlı olarak tarama ( Güvenli Bağlantılar).

- Yeni geliştirilmiş kötü amaçlı yazılımları saptamak için korumalı bir ortamda e-posta eklerinin gelişmiş analizini yapma (Güvenli Ekler). 

- Gelişmiş saldırılara karşı koruma sağlamak için makine öğrenimi modellerini ve kimliğe bürünme algılamasını kullanan kimlik avından koruma ilkelerini etkinleştirme (Office 365 makine zekası Defender’ında kimlik avından korunma). 

- Güvenilir olmayan konumlardan erişimi devre dışı bırakan veya ofis ağınız gibi güvenilir yerlerden erişimde çok faktörlü kimlik doğrulamasını atlayan gelişmiş ilkeler ayarlama (güvenilen IP’ler ve Koşullu Erişim dahil Azure MFA). 

- İşletmenizdeki tüm Windows 10 cihazlarında kötü amaçlı yazılım korumasını zorunlu tutma ve önemli sistem klasörlerindeki dosyaları fidye yazılımlar tarafından yapılacak değişikliklere karşı koruma (Windows Defender)

**İş verileriniz** şu şekilde korunur:

- Sosyal Güvenlik numarası veya kredi kartı gibi hassas bilgilerin işletmenizin dışına sızmasını önlemeye yardımcı olmak için otomatik algılamayı kullanma (veri kaybını önleme). 

- Müşterileriniz veya kuruluşunuzun dışındaki kişilerle güvenli bir şekilde iletişim kurabilmeniz için hassas bilgiler içeren e-postaları şifreleme. Bu işlem, iletiyi yalnızca hedef alıcının okuyabilmesini sağlar (Office 365 İleti Şifrelemesi).

- E-postalara ve belgelere **Kopyalama** ve **İletme** gibi kısıtlamalar uygulayarak şirket bilgilerine kimlerin erişebildiğini denetleme (Azure Information Protection, Plan 1).

- Eski çalışanlarınızın posta kutuları dahil, işletmenizdeki tüm e-postaları korumanızı sağlayan sınırsız bulut arşivleme olanağı sunma (Exchange Online Arşivleme).

**Cihazlarınız** şu şekilde korunur:

- Kullanıcıların ev bilgisayarlarından, onaylanmayan uygulamalardan veya çalışma saatlerinin dışında oturum açmasını engelleme seçenekleriyle, hangi cihazların ve kullanıcıların Microsoft verilerinize erişebileceğini denetleme.

- iOS ve Android cihazlarındaki iş verilerini korumak için güvenlik ilkeleri uygulama. Örneğin, kullanıcıların iş verilerine erişmek için bir PIN veya parmak izi sağlamasını isteyebilir ve mobil cihazlarda verileri şifreleyebilirsiniz (Office mobil uygulamaları için uygulama koruması).

- İş belgelerini, e-postaları ve diğer verileri onaylı Office mobil uygulamalarında tutma ve çalışanların bunları yetkisiz uygulamalara ve konumlara kaydetmesini önleme (Office mobil uygulamaları için uygulama koruması).

- Kaybolan veya çalınan cihazlardaki iş verilerini kişisel bilgileri etkilemeden uzaktan silme (Intune seçmeli temizleme).

- Kuruluşunuzdaki tüm Windows 10 bilgisayarlarının ilkelerini yönetmek için basitleştirilmiş denetimleri kullanma, BitLocker şifrelemesini zorunlu tutma ve kritik Windows güncelleştirmelerini otomatik olarak yükleme (Windows güncelleştirme ilkelerini zorunlu kılma).

Güvenlik özelliklerinin tam listesini görmek için, bkz. [Microsoft 365 İş Ekstra güvenlik özellikleri](security-features.md). [Microsoft 365 İş Ekstra’yı kurma](set-up.md) işleminden sonra, rehberli kurulumun parçası olmayan güvenlik özelliklerini kullanmaya başlamak için [tehdit korumasını artırma](increase-threat-protection.md) ve [uyumluluk özelliklerini ayarlama](set-up-compliance.md) konularına bakın. Ayrıca siber suçlulara ve korsanlara karşı koruma ayarlama ile ilgili ayrıntılı bir genel bakış için [Office 365 ve Microsoft 365 İş Ekstra planlarının güvenliğini sağlamanın en iyi 10 yolu](/office365/admin/security-and-compliance/secure-your-business-data) makalesini okuyun.

## <a name="get-microsoft-365-business-premium"></a>Microsoft 365 İş Ekstra’yı edinin

- İş ortağınız varsa, o da Microsoft 365 İş Ekstra’ya sahip olabilir: [Microsoft 365 İş Ekstra’yı Microsoft İş Ortağı Merkezi'nden alma](get-microsoft-365-business.md).

- Bir iş ortağınız yoksa ve Microsoft 365 İş Ekstra’ya sahip olmak istiyorsanız, [buradan satın alabilir](https://www.microsoft.com/microsoft-365/business) ve [kaydolma](sign-up.md) yönergelerini izleyebilirsiniz.

## <a name="related-content"></a>İlgili içerik

[Microsoft 365 İş Ekstra eğitim videoları](../business-video/index.yml) (bağlantı sayfası)
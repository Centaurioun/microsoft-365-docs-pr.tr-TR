---
title: Aboneliğinizi ödeme
f1.keywords:
- NOCSH
author: cmcatee-MSFT
ms.author: cmcatee
manager: scotv
ms.reviewer: jkinma, jmueller
audience: Admin
ms.topic: article
ms.service: o365-administration
ms.localizationpriority: high
ms.collection:
- M365-subscription-management
- Adm_O365
search.appverid: MET150
description: İş için Microsoft 365 aboneliğinizin ödemesini yapmak için kredi kartı, ATM kartı veya banka hesabı kullanın. Bazı durumlarda faturayla da ödeme yapabilirsiniz.
ms.custom:
- commerce_billing
- VSBFY23
- okr_SMB
- fwlink 808700 for SEPA UI glink 906 for older uI
- AdminSurgePortfolio
- business_assist
- AdminTemplateSet
ms.date: 08/04/2022
ms.openlocfilehash: 74b76a8719d57cfd2caabc02ace1e80583db0821
ms.sourcegitcommit: cd9df1a681265905eef99c039f7036b2fa6e8b6d
ms.translationtype: HT
ms.contentlocale: tr-TR
ms.lasthandoff: 08/07/2022
ms.locfileid: "67276601"
---
# <a name="how-to-pay-for-your-subscription"></a>Aboneliğiniz için ödeme yapma

> [!IMPORTANT]
> 26 Ocak 2021'den itibaren artık Belçika, Fransa, İtalya, Lüksemburg, Portekiz, İspanya, Hollanda ve Amerika Birleşik Devletleri'ndeki müşteriler için yeni banka hesapları desteklenmemektedir. Bu ülkelerden birinde geçerli bir müşteriyseniz, güvenilir ve aktif bir banka hesabıyla ödeme yapmaya devam edebilirsiniz. Ancak, banka hesabına yeni abonelikler ekleyemezsiniz.

Aboneliğinizi ödemek için kredi kartı, ATM kartı veya banka hesabı kullanabilirsiniz. Bazı durumlarda çek veya elektronik fon transferi (EFT) kullanarak faturayla ödeme yapabilirsiniz. Faturalama profiliniz varsa seçenekleriniz biraz farklıdır. Daha fazla bilgi için bkz. [Faturalama profiliyle aboneliğinizi ödeme](pay-for-subscription-billing-profile.md). Hesabınızın faturalama profili olup olmadığından emin değilseniz, bkz. [Faturalama profillerini anlama](manage-billing-profiles.md).

**Yalnızca fatura ödemesinin nereye gönderileceğini öğrenmek mi istiyorsunuz?** Faturanızı çek veya elektronik fon transferi (EFT) ile ödüyorsanız, bkz. [Çek veya EFT ödememi nereye göndermeliyim?](#where-do-i-send-my-check-or-eft-payment)

> [!TIP]
> Bu konuda verilen adımlarla ilgili yardıma ihtiyacınız varsa[bir Microsoft küçük işletme uzmanıyla çalışmayı](https://go.microsoft.com/fwlink/?linkid=2186871) göz önünde bulundurun. İşletme Yardımı ile, işletmenizi büyütürken katılımdan gündelik kullanıma kadar her aşamada siz ve çalışanlarınız günün 24 saati küçük işletme uzmanlarına erişebilirsiniz.

## <a name="before-you-begin"></a>Başlamadan önce

- Bu makalede açıklanan adımları gerçekleştirmek için Genel yönetici veya Faturalandırma yöneticisi olmanız gerekir. Daha fazla bilgi için bkz. [Yönetici rolleri hakkında](../../admin/add-users/about-admin-roles.md).
- Ödeme sırasında seçtiğiniz ödeme yöntemi, gelecekteki tüm faturalama dönemleri için kullanacağımız ödeme yöntemidir. İstediğiniz zaman değiştirebilirsiniz.

## <a name="directives-from-the-reserve-bank-of-india"></a>Hindistan Merkez Bankası yönergeleri

Şu anda, özellikle 5.000 INR'yi aşan bazı kredi kartı işlemleri, bir Hindistan Merkez Bankası yönergesi nedeniyle engellendi. Bu durum otomatik ödemeleri etkileyebilir, bu nedenle ödemelerinizi Microsoft 365 yönetim merkezinde el ile yapmanız gerekebilir. Bu yönerge kullanım ücretlerini etkilemez. 

[Yinelenen ödemeler için Hindistan Merkez Bankası yönergesi hakkında daha fazla bilgi edinin](https://www.rbi.org.in/Scripts/NotificationUser.aspx?Id=11668&Mode=0).

30 Eylül 2022 itibariyle Microsoft ve diğer çevrimiçi satıcılar artık kredi kartı bilgilerini depolamayacak. Microsoft, bu düzenlemeye uymak amacıyla tüm depolanan kart bilgilerini Microsoft 365 yönetim merkezinden kaldıracak. Hizmet kesintisini önlemek amacıyla tüm abonelikler ve faturalama profilleri için bir ödeme yöntemi eklemeniz ve doğrulamanız gerekir.

[Kart depolama için Hindistan Merkez Bankası yönergesi hakkında bilgi edinin](https://www.rbi.org.in/Scripts/NotificationUser.aspx?Id=12211).

## <a name="paying-by-credit-or-debit-card-or-bank-account"></a>Kredi kartı, ATM kartı veya banka hesabıyla ödeme

> [!IMPORTANT]
> Banka hesabıyla ödeme, bazı ülke veya bölgelerde kullanılamaz.

Aboneliğinizi kredi kartıyla, banka kartıyla veya banka hesabıyla ödeyebilirsiniz. Bu ödeme yöntemlerinden biriyle ödeme yaptığınızda, aboneliğin süresi dolana veya abonelik iptal edilene kadar ödemeleri bu ödeme yöntemiyle almaya devam ederiz. İhtiyacınız olduğunda [ödeme yöntemlerini yönetebilirsiniz](manage-payment-methods.md). Ayrıca, [kuruluşunuzun faturalarını e-posta eki olarak almayı](manage-billing-notifications.md#receive-your-organizations-invoices-as-email-attachments) da seçebilirsiniz.

## <a name="paying-by-invoice"></a>Faturayla ödeme

Bazı durumlarda aboneliğinizi faturayla ödeyebilir, bunun için çek veya EFT kullanabilirsiniz. Faturayla ödemeye uygun olmanız için gerekenler:

- En az altı ay boyunca kesintisiz aboneliğinizin olması ve ödenmemiş bakiyenizin olmaması gerekir.
- Ayda en az 6.000 ABD doları harcama yapmanız veya son 12 aylık dönemin herhangi 3 ayında minimum miktarda harcama yapmanız gerekir (bu miktar hizmet konumuna göre değişim göstermektedir).
- Kredi denetiminden geçmelisiniz

Ödeme yönteminizi çek veya havale olarak değiştirmek isterseniz karşınıza çıkacak olası iki sonuç şunlardır:

- Otomatik olarak onay alırsınız ve sizden şirketiniz hakkında bilgi istenir.
- Otomatik olarak onay almazsınız, ancak bu durumda bir [destek isteği](../../admin/get-help-support.md) oluşturabilirsiniz.

Kredi denetimi yapılması gerekmesi durumunda, aboneliğinizi satın aldığınız sırada bu durum size bildirilir. Sizinle bağlantı kurulmasını kabul ederseniz, kredi onayına başvurma konusunda daha fazla bilgi sağlayan bir e-posta alırsınız. Kredi denetimleri genellikle iki iş günü içinde tamamlanır.

> [!NOTE]
> Brezilya’da yaşayan müşteriler aboneliği Boleto Bancario ile ödeyebilir. Bu seçeneği tercih ettiyseniz, ödeme pusulası sipariş tarihini izleyen 10 iş günü içinde aboneliği satın alma sırasında sağlanan e-postaya gönderilir. Son tarih, sipariş tarihinden 30 gün sonrasıdır. Boleto’nuzu e-postayla almazsanız, istenmeyen posta klasörünüzü gözden geçirin veya destekle iletişime geçin.
>
> Dilerseniz, hesaplar arasında elektronik transferle ödeyebilirsiniz. Acente ve hesap numarası, faturanızın en altında yer alır. Fatura numaranızı Transfer tanımlaması alanına girmelisiniz.

Aboneliğinizi faturayla ödüyorsanız, fatura ekstreniz görüntülenmeye hazır olduğunda bir e-posta alırsınız. Bu e-posta, fatura ekstrenizin kopyasını içermez. Ancak, [kuruluşunuzun faturalarını e-posta eki olarak almayı](manage-billing-notifications.md#receive-your-organizations-invoices-as-email-attachments) seçebilirsiniz. Fatura ekstreniz, ödeme yapma seçeneklerinizle ilgili ayrıntıları ve ödemenin nereye gönderileceğini içerir. Abonelik satın alırken bir satın alma siparişi (PO) numarası girdiyseniz, bu numara fatura ekstrenizde görünür. Fatura ekstrelerine erişim hakkında daha fazla bilgi için bkz. [Fatura ekstrenizi veya faturanızı görüntüleme](view-your-bill-or-invoice.md).

## <a name="what-if-i-have-an-outstanding-balance"></a>Kalan bakiyem varsa ne yapmalıyım?

Ödemenizin kayıtlı ödeme yöntemiyle alınamadığı durumlarda, size sorun olduğunu bildiren bir e-posta gönderilir. E-postada sorun kısaca açıklanır ve kalan bakiyeyi denetleyebileceğiniz bir bağlantı yer alır. İşlemi 30 gün boyunca, birkaç günde bir yeniden denemeye devam ederiz ve bu süre, abonelik için yetkisiz kullanım süresidir. İşlem her başarısız olduğunda, başarısızlık hakkında bir e-posta uyarısı alırsınız.

Gecikmiş bakiyesi olan ödeme yöntemini kendiniz eklediyseniz, ödeme yapmak için **Bakiyeyi ödeyin** seçeneğini kullanabilirsiniz. Gecikmiş bakiyeyi öderken kullandığınız ödeme yöntemi, reddedilen ödeme yönteminin kullanıldığı tüm abonelikler için yeni ödeme yöntemi olur.

1. Yönetim merkezinde **Faturalama** > **Faturalar ve ödemeler** web sayfasına gidin ve <a href="https://go.microsoft.com/fwlink/p/?linkid=2018806" target="_blank">Ödeme yöntemleri</a> sekmesini seçin.
1. Hangi ödeme yönteminin reddedildiği bir uyarı iletisiyle gösterilir. **Bakiyeyi ödeyin** öğesini seçin.
1. Sağ bölmede farklı bir ödeme yöntemi seçin veya **Yeni bir ödeme yöntemi ekle** seçeneğini belirtin.
1. Ödeme yöntemi bilgilerini güncelleştirdikten sonra **Kaydet**'i seçin.

Abonelik ödemesini yapmak için kullanılacak ödeme yöntemini eklemediğiniz durumlarda, ödeme yöntemini daha önce eklediğiniz yöntemle veya yeni bir yöntemle değiştirmeniz gerekir.

## <a name="where-do-i-send-my-check-or-eft-payment"></a>Çek veya EFT ile ödememi nereye göndermem gerekir?

Ülkeniz veya bölgeniz için ödeme yönergeleri için [faturanızı kontrol edin](view-your-bill-or-invoice.md). Ne kadar borcunuz olduğundan emin değilseniz, <a href="https://go.microsoft.com/fwlink/p/?linkid=2102895" target="_blank">Faturalar ve ödemeler</a> sayfasının **Faturalar** sekmesinde faturanızı ve fatura geçmişinizi çevrimiçi olarak kontrol edebilirsiniz.

> [!NOTE]
> - Çekle ödeme yöntemi yalnızca birkaç ülkede kullanılabilir.
> - Microsoft İş Ortağı Ağı (MPN) programının (Eylem Paketi aboneliği, Silver veya Gold uzmanlıkları) üyelik ücretini ödemeniz gerekiyorsa, MPN ödemesini yapma hakkında bilgi için bkz. [Uzmanlık ücretlerini ödeme](/partner-center/mpn-pay-fee-silver-gold-competency?tabs=workspaces-view).

## <a name="check-or-wire-transfer-payment-processing-time"></a>Çek veya havale ile ödeme işlem süresi

Çek ile yapılan ödemeler, banka onayından sonra üç ile beş iş günü içinde yapılır. Çek durumunu onaylamak için bankanıza başvurabilirsiniz.

Havale ile yapılan ödemelerin işlem süreleri aktarım türüne bağlı olarak değişim göstermektedir:

- ACH transferleri - Beş iş günü. Ulaşım için iki veya üç gün ve gönderi için iki gün.
- Havaleler (yerel) - Dört iş günü. Ulaşım için iki gün ve gönderi için iki gün.
- Havaleler (uluslararası) - Yedi iş günü. Ulaşım için beş gün ve gönderi için iki gün.

Hesabınız çek veya havale ile ödeme için onay aldığında ödeme yönergeleri için faturanızın üzerine bakabilirsiniz.

## <a name="can-i-pay-my-invoice-online"></a>Faturamı çevrimiçi olarak ödeyebilir miyim?

Faturanızı çevrimiçi ödeyemezsiniz. Ödemeyi çek veya EFT ile yapmanız gerekir.

## <a name="can-i-change-from-my-current-payment-method-to-paying-by-invoice"></a>Geçerli ödeme yöntemimi değiştirip faturayla ödemeye geçebilir miyim?

Faturayla ödemeye geçebilmeniz için abonelik maliyetlerinizin belirli bir tutarın üzerinde olması gerekir. Faturayla ödemeye geçebilmeniz için önce kredi kartının, ATM kartının veya banka hesabının gecikmiş bakiyesini ödemeniz gerekir. Ödeme yöntemlerini değiştirmeyi öğrenmek için bkz. [Tek bir aboneliğin ödeme yöntemini değiştirme](manage-payment-methods.md#change-a-payment-method-for-a-single-subscription).

## <a name="can-i-change-from-paying-by-invoice-to-using-a-different-payment-method"></a>Faturayla ödeme yönteminden farklı bir yöntemle ödemeye geçebilir miyim?

Faturayla ödeme yöntemini farklı bir ödeme yöntemiyle otomatik olarak değiştiremezsiniz. Bunun yerine, bir kredi veya banka kartı ya da banka hesabı ile ödemesi yapılan [farklı bir abonelik satın almanız](../try-or-buy-microsoft-365.md#buy-a-different-subscription), [tüm kullanıcıları yeni aboneliğe taşımanız](../subscriptions/move-users-different-subscription.md) ve ardından [eski aboneliği iptal etmeniz](../subscriptions/cancel-your-subscription.md) gerekir.

## <a name="related-content"></a>İlgili içerik

[Ödeme yöntemlerini yönetme](manage-payment-methods.md) (makale)\
[Fatura ekstrenizi veya faturanızı görüntüleme](view-your-bill-or-invoice.md) (makale)\
[Fatura ekstrenizi veya faturanızı anlama](understand-your-invoice2.md) (makale)
